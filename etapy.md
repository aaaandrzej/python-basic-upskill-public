**Python Upskill - podstawowy**

Do rozpoczęcia pracy niezbędne są pliki wejściowe, zawarte w pliku data.zip, dołączonym do tego dokumentu. Zakładamy, że dane wejściowe będą zgodne formatem z danymi w tych plikach.

Etapy / sprinty:

`1. Stworzenie MVP (Minimum Viable Product)
`

Opis etapu:

W tym etapie należy stworzyć aplikację/skrypt, który:
- wczyta uczestników z pliku:
    - dopuszczamy dwa formaty json oraz csv
    - dopuszczamy dwa zestawy danych użytkownika, z wagami `(participants2.*)` i bez `(participants1.*)`. Wagi umożliwiać mają sterowanie prawdopodobieństwem wylosowania danego uczestnika (odpowiednik kupienia dwóch losów lub zmniejszenia szans z powodu wygranej w poprzednim losowaniu).
- wylosuje wygranych spośród wczytanych uczestników
    - ilość zwycięzców powinna być sparametryzowana
- wydrukuje zwycięzców na ekran

#### **wymagane techniki i biblioteki:**

- kod powinien być podzielony na logicznie nazwane funkcje i moduły
- moduły ze standardowej biblioteki:
    - pathlib
    - json
    - csv

`2. Rozszerzenie aplikacji o szablon loterii
`
##### Opis etapu:

W tym etapie należy rozszerzyć aplikację o:

- podział nagród pomiędzy zwycięzców zgodnie z wybranym szablonem z data/lottery_templates
- zapis wyników losowania:
    - zrozumiały dla użytkownika komunikat wypisywany na ekran
    - zapis do pliku, tylko format JSON
- uruchamianie aplikacji z linii poleceń z parametrami:
    - wskazanie pliku z uczestnikami wraz z jego formatem (domyślnie JSON)
    - wskazanie pliku z szablonem loterii (domyślnie pierwszy alfabetycznie w katalogu data/lottery_templates).
    - wskazanie pliku, do którego pisany będzie rezultat losowania (domyślnie result.json)

Ponatdo należy przygotować wirtualne środowisko używając virtualenv lub pipenv i w nim umieścić zależności aplikacji.

#### **wymagane techniki i biblioteki:**

- virtualenv lub pipenv
- zewnętrzny pakiet click (https://click.palletsprojects.com)

`3. Refaktor kodu z myślą o wprowadzeniu elementów programowania obiektowego, oraz wprowadzenie testów jednostkowych
`

W tym etapie należy zmodyfikować kod tak, aby aplikacja do wykonania swojego zadania wykorzystywała poniższe klasy/obiekty:
- obiekt klasy Participant, który przechowuje dane o uczestniku, pobrane z pliku.
- obiekt klasy Prize, który przechowuje dane o nagrodzie, pobrane z pliku.
- obiekt klasy Lottery, który przechowuje listę uczestników i listę nagród oraz potrafi dokonać losowania i wyprodukować wynik.

Ponadto, do aplikacji należy dołączyć testy jednostkowe napisanych funkcji i metod klas.

#### **wymagane techniki i biblioteki:**

- programowanie obiektowe
- zewnętrzny pakiet pytest (https://docs.pytest.org/en/latest/)

Powodzenia!